---
title: 316-speaking-while-giving-the-adh
fullTitle: ബാങ്ക്  സംസാരിക്കുന്നവരെ മലക്കുകൾ ശപിക്കുമെന്ന് പറയുന്നത് ശരിയാണോ?
number: 3999
tags:
  - നമസ്കാരം
  - സംസാരം
image: https://funci.org/wp-content/uploads/2016/07/mosque--1024x683.jpg
videoLink: https://youtu.be/wtSxhp5I_uQ
translator: മുജാഹിദ് പറവണ്ണ
translatorInfo: " (വിദ്യാർത്ഥി, ജാമിഅ അൽ ഹിന്ദ് അൽ ഇസ്‌ലാമിയ്യ - മിനിഊട്ടി)"
---
ശൈഖ് അസീസ് ഫർഹാൻ അൽ അനസി (ഹഫിള്വഹുല്ലാഹ്) പറയുന്നു: 

**ബാങ്ക്  കൊടുക്കുന്നതിനിടയിൽ സംസാരിക്കുന്ന** ഒരാളെ മലക്കുകൾ ശപിക്കും എന്നതിന് നബിﷺയിൽ നിന്നുള്ള **തെളിവൊന്നും എനിക്കറിയില്ല.** 

വെറുതെ ഒരഭിപ്രായം പറയേണ്ട കാര്യമല്ല ഇത്. മറിച്ച്, **അദൃശ്യമായ കാര്യമാണ്**. മലക്കുകൾ അദൃശ്യലോകത്തുള്ളവരാണ്.

അതുകൊണ്ട് തന്നെ ഈ വിഷയത്തിൽ, **ക്വുർആനിൽ നിന്നുള്ള ആയത്തോ നബിﷺയിൽ നിന്നുള്ള ഹദീഥോ** വേണം.

അങ്ങനെയൊന്നും ഉള്ളതായി അറിയില്ല. **ഇതിന് ഒരു അടിസ്ഥാനവുമില്ല.** 

എന്നാൽ, ബാങ്ക് കൊടുക്കുന്നത് കേട്ടാൽ **അതിന് മറുപടി കൊടുക്കുക** എന്നുള്ളത് സുന്നത്താണ്. 

കാരണം  

> നബിﷺ പറഞ്ഞു: "ബാങ്ക് കൊടുക്കുന്നത് കേട്ടാൽ, മുഅദ്ദിൻ പറയുന്നതുപോലെ നിങ്ങളും പറയുക. അതിനുശേഷം നിങ്ങളെന്റെ മേൽ സ്വലാത്ത് ചൊല്ലുക.  
>
> ആരെങ്കിലും എന്റെ മേൽ ഒരു സ്വലാത്ത് ചൊല്ലിയാൽ അവന്റെ മേൽ അല്ലാഹു പത്ത് സ്വലാത്ത് ചൊല്ലും."\
> (മുസ്‌ലിം: 384) 

ബാങ്കിന് ശേഷം  

> اللَّهُمَّ رَبَّ هَذِهِ الدَّعْوَةِ التَّامَّةِ، وَالصَّلَاةِ الْقَائِمَةِ، آتِ مُحَمَّدًا الْوَسِيلَةَ وَالْفَضِيلَةَ، وَابْعَثْهُ مَقَامًا مَحْمُودًا الَّذِي وَعَدْتَهُ
>
>  
>  "ഈ പരിപൂർണ്ണമായ (ബാങ്ക്) വിളിയുടെയും ഈ ആസന്നമായ നമസ്കാരത്തിന്റെയും റബ്ബായ അല്ലാഹുവേ! മുഹമ്മദ് നബിﷺക്ക് (അല്ലാഹു പരലോകത്ത് ഒരുക്കിയ) വസീല ,ഫദീല എന്നീ പദവികൾ നൽകേണമേ. നീ വാഗ്ദാനം ചെയ്ത പ്രശംസനീയമായ സ്ഥാനത്തേക്ക് അവിടുത്തെ നീ നിയോഗിക്കുകയും ചെയ്യേണമേ."
>
> (ബുഖാരി: 614)  

എന്ന് പ്രാർത്ഥിക്കാനും നബിﷺ പ്രോത്സാഹിപ്പിച്ചിട്ടുണ്ട്.

> ആരെങ്കിലും ഒരാൾ ഈ പ്രാർത്ഥന നിർവഹിച്ചാൽ അവന് നബിﷺയുടെ ശഫാഅത്ത് കിട്ടും. (ബുഖാരി: 614) 

എന്നാൽ, **ബാങ്ക് കൊടുക്കുന്നതിനിടയിൽ ഒരാൾ ദീനിന്റെയോ ദുനിയാവിന്റെയോ** വിഷയം സംസാരിക്കുകയാണെങ്കിൽ അവനെ മലക്കുകൾ **ശപിക്കും എന്ന് പറയാൻ പറ്റില്ല.** അതിന് നമുക്ക് തെളിവൊന്നുമില്ല.