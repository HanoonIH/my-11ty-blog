---
title: 317-age-children-compulsory-to-pray
fullTitle: ഏത് പ്രായം മുതലാണ് മാതാപിതാക്കൾ മക്കളോട് നിർബന്ധമായും നമസ്കരിക്കാൻ
  കൽപ്പിക്കേണ്ടത്?
number: 317
tags:
  - നമസ്കാരം
  - മാതാപിതാക്കൾ
image: https://gulfbusiness.com/wp-content/uploads/2021/04/Mosques-e1617817556999.jpg
videoLink: https://youtu.be/-CuA2SdjzPI
translator: മുജാഹിദ് പറവണ്ണ
translatorInfo: " (വിദ്യാർത്ഥി, ജാമിഅ അൽ ഹിന്ദ് അൽ ഇസ്‌ലാമിയ്യ - മിനിഊട്ടി)"
---
**ശൈഖ് അസീസ് ഫർഹാൻ അൽ അനസി** (ഹഫിള്വഹുല്ലാഹ്) പറയുന്നു: 

നബിﷺ അത് നമുക്ക് വ്യക്തമായി പഠിപ്പിച്ച് തന്നിട്ടുണ്ട്.

`"ഏഴ് വയസ്സായാൽ നിങ്ങൾ കുട്ടികളോട് നമസ്‌കരിക്കാൻ കൽപ്പിക്കുക. പത്ത്‌ വയസ്സായ കുട്ടിയെ നിങ്ങൾ അതിന്റെ പേരിൽ (വേണ്ടി വന്നാൽ) അടിക്കുക."  (അബൂദാവൂദ്: 495)`

അപ്പോൾ, നമസ്കരിക്കാനുള്ള കൽപന വരുന്നത് ഏഴാമത്തെ വയസ്സ് മുതലാണ്.

അതിനർത്ഥം ഏഴ് വയസ്സിന് മുമ്പ് അവരോട് നമസ്കരിക്കാൻ കൽപിക്കാൻ പാടില്ല എന്നല്ല. 

ഒരു ശിക്ഷണമെന്ന നിലക്ക് അവരോട് നമസ്കരിക്കാൻ ആവശ്യപ്പെടുകയും അവരെയും കൂട്ടി പള്ളികളിലേക്ക് പോവുകയും ഒക്കെ ചെയ്യാം.

**എന്നാൽ, 'നമസ്കരിക്കാൻ കൽപ്പിക്കുക' എന്നുള്ളത് മാതാപിതാക്കളുടെ മേലുള്ള നിർബന്ധ ബാധ്യതയാകുന്നതും, അതിന്റെ പേരിൽ പരലോകത്ത് അവർ ചോദ്യം ചെയ്യപ്പെടുന്നതും മക്കളുടെ ഏഴാമത്തെ വയസ്സ് മുതലാണ്.**

അപ്പോൾ, ആൺകുട്ടികളാണെങ്കിലും പെൺകുട്ടികളാണെങ്കിലും അവരോട് ഏഴാമത്തെ വയസ്സുമുതൽ നമസ്കരിക്കാൻ കൽപ്പിക്കണം.

**വിവർത്തകൻ:** 

ഏഴ് വയസ്സുള്ളവരും പത്ത് വയസ്സ് തികഞ്ഞവരും നമ്മുടെ വീട്ടിലുണ്ട്. പള്ളിയിലേക്ക് ആൺകുട്ടികളെ കൂടെ കൂട്ടാനും പെൺകുട്ടികൾ നമസ്കരിച്ചോ എന്നന്വേഷിക്കാനും നമ്മൾ ശ്രദ്ധിക്കാറുണ്ടോ?