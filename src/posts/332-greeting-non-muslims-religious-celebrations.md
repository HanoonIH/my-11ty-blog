---
title: 332-greeting-non-muslims-religious-celebrations
fullTitle: (ഓണം, ക്രിസ്തുമസ്) പോലെയുള്ള അമുസ്‌ലിംകളുടെ മതപരമായ ആഘോഷങ്ങൾക്ക്
  ആശംസകൾ നേരുന്നതിന്റെ വിധിയെന്താണ്?
number: 332
tags:
  - പെരുന്നാള്‍
  - തൌഹീദ്
  - ശിർക്ക്
image: https://4.bp.blogspot.com/-h1it4Cs8jw0/WCU9HDnc0FI/AAAAAAAAAD0/FJg17-ClqXoxX307Dbk6KcdSNRPWLgaMgCLcB/s1600/no%2Btrees.jpg
videoLink: https://youtu.be/CXBpuCNty-M
translator: മുജാഹിദ് പറവണ്ണ
translatorInfo: " (വിദ്യാർത്ഥി, ജാമിഅ അൽ ഹിന്ദ് അൽ ഇസ്‌ലാമിയ്യ - മിനിഊട്ടി)"
---
**ശൈഖ് ഇബ്നുബാസ്** (റഹിമഹുല്ലാഹ്) പറയുന്നു:  

അത് അനുവദനീയമല്ല. 

**നേരിട്ടോ മൊബൈലിലൂടെയോ ഗ്രീറ്റിംഗ് കാർഡിലൂടെയോ ഒന്നും അമുസ്ലിംകളുടെ മതപരമായ ആഘോഷങ്ങൾക്ക് ആശംസകൾ നേരാൻ പാടില്ല.**

ഒരു മുസ്‌ലിമിന്റെ ഭാഗത്തുനിന്ന് ഉണ്ടാകാൻ പാടില്ലാത്ത വലിയ കുറ്റമാണത്.

ഇസ്‌ലാമിക രാഷ്ട്രത്തിൽ ജീവിക്കുന്നവനായാലും അല്ലാത്തിടത്തായാലും, അമുസ്‌ലിംകളുടെ ആഘോഷത്തിൽ പങ്കുചേരാനോ അവർക്ക് അതിന് ആവശ്യമായ സഹായങ്ങൾ ചെയ്ത് കൊടുക്കാനോ അവർക്ക് ആശംസകൾ നേരാനോ ഒരു മുസ്‌ലിമിന് പാടുള്ളതല്ല.

**പ്രസ്തുത ഫത്‌വയുടെ അറബി വായിക്കാൻ:** [Click here](https://bit.ly/3B0aUM1)

**ശൈഖ് ഉഥ്മാൻ അൽ ഖമീസ്** (ഹഫിള്വഹുല്ലാഹ്) പറയുന്നു: 

**അമുസ്‌ലിങ്ങൾക്ക് അവരുടെ ഭൗതികപരമായ കാര്യങ്ങളിൽ ആശംസകൾ നേരുന്നതിന് തെറ്റില്ല, അത് അനുവദനീയമാണ്.** 

എന്നാൽ, അവരുടെ **മതകാര്യങ്ങളിൽ ആശംസ നേരൽ ഹറാമാണ്.**

ഉദാഹരണത്തിന്, നിങ്ങൾക്ക് അമുസ്‌ലിമായ ഒരു അയൽവാസിയോ കൂട്ടുകാരനോ സഹപ്രവർത്തകനോ ഉണ്ട്. അവന്റെ വിവാഹത്തിനോ വീടു പാർക്കലിനോ അല്ലെങ്കിൽ അവനൊരു കുട്ടി ജനിച്ചാലോ ആശംസ നേരാം.

എന്നാൽ മതപരമായ ആഘോഷങ്ങളിൽ അവന് ആശംസ നേരാൻ പാടില്ല.

**ക്രിസ്തുമസ് മതപരമായ ആഘോഷമാണ്.**

മതപരമായ ആഘോഷങ്ങളിൽ ആശംസകൾ നേരുന്നതിലൂടെ അതിനെ ഒരു ആഘോഷമായും സത്യമായും അംഗീകരിക്കുകയാണ് ചെയ്യുന്നത്.

ചുരുക്കിപ്പറഞ്ഞാൽ, ദുനിയാവിന്റെ കാര്യത്തിൽ അമുസ്‌ലിങ്ങൾക്ക് ആശംസകൾ നേരാം. എന്നാൽ, അവന്റെ സത്യനിഷേധത്തിൽ ആശംസകൾ നേരാൻ പാടില്ല.

ആശംസകളിലൂടെ ആ സത്യനിഷേധത്തെ തൃപ്തിപ്പെടുകയും അംഗീകരിക്കുകയാണ് ചെയ്യുന്നത്.

**വിവർത്തകൻ:** 

സുഹൃത്തേ! മതങ്ങളുടെ കൂടി കലരലുകളല്ല, മനുഷ്യരുടെ ഒരുമയാണാവശ്യം. 

**വിശ്വാസം പണയം വെച്ചുള്ള ആഘോഷങ്ങളല്ല, ആദർശം മുറുകെ പിടിച്ചുള്ള  സഹകരണങ്ങളാണ് വേണ്ടത്.**