---
title: 165-urine-of-3-month-old-baby-and-ablution
fullTitle: എന്റെ മൂന്ന് മാസം പ്രായമായ കുട്ടി മടിയിലിരുന്ന് മൂത്രമൊഴിച്ചു.
  എനിക്ക് വുളൂഅ് ഉണ്ടായിരുന്നു. ഞാൻ എന്താണ് ചെയ്യേണ്ടത്? എന്റെ വുളൂഅ് മുറിയുമോ?
number: 165
tags:
  - ശുദ്ധി
videoLink: https://youtu.be/dCs2dnSGpEo
translator: മുജാഹിദ് പറവണ്ണ
translatorInfo: " (വിദ്യാർത്ഥി, ജാമിഅ അൽ ഹിന്ദ് അൽ ഇസ്‌ലാമിയ്യ - മിനിഊട്ടി)"
---
**ശൈഖ് അസീസ് ഫർഹാൻ അൽ അനസി** (ഹഫിള്വഹുല്ലാഹ്) പറയുന്നു: 

ഒന്നാമതായി, അല്ലാഹു നിങ്ങൾക്ക് നൽകിയ സന്താനങ്ങളിൽ അവൻ ബറകത്ത് ചൊരിയുകയും സ്വാലിഹീങ്ങളുടെ കൂട്ടത്തിൽ ഉൾപ്പെടുത്തുകയും ചെയ്യട്ടെ.

രണ്ടാമത്തെ കാര്യം, **നിങ്ങളുടെ വസ്ത്രത്തിലോ ശരീരത്തിലോ കുട്ടിയുടെ മൂത്രമായി എന്നതുകൊണ്ട് വുളൂഅ് നഷ്ടപ്പെടുന്നില്ല.** 

നിങ്ങളുടെ വുളൂഅ് അതുപോലെത്തന്നെ ബാക്കിയാണ്. 

**ശൈഖ് ഇബ്നു ബാസ്** (റഹിമഹുല്ലാഹ്) പറയുന്നു: 

ഒരാൾ വുദൂഅ് ചെയ്തതിനു ശേഷം അയാളുടെ ശരീരത്തിലോ വസ്ത്രത്തിലോ കുട്ടിയുടെ മൂത്രമോ അല്ലെങ്കിൽ മറ്റേതെങ്കിലും നജസോ ആയാൽ, **നജസായ ഭാഗം വൃത്തിയാക്കിയാൽ മതി.** 

അല്ലാതെ വീണ്ടും വുളൂഅ് ചെയ്യേണ്ട ആവശ്യമില്ല.

**പ്രസ്തുത ഫത്‌വയുടെ അറബി കേൾക്കാൻ:** [Click here](https://bit.ly/2NrJ1JV)