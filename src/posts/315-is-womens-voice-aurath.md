---
title: 315-is-womens-voice-aurath
fullTitle: സ്ത്രീകളുടെ ശബ്ദം ഔറത്താണോ?
number: 315
tags:
  - സ്ത്രീ
  - സംസാരം
image: https://docs.microsoft.com/en-us/windows/apps/design/style/images/header-sound.svg
videoLink: https://youtu.be/_In_rj6s2O8
translator: മുജാഹിദ് പറവണ്ണ
translatorInfo: " (വിദ്യാർത്ഥി, ജാമിഅ അൽ ഹിന്ദ് അൽ ഇസ്‌ലാമിയ്യ - മിനിഊട്ടി)"
---
**ശൈഖ് ഇബ്നു ഉഥൈമീൻ** (റഹിമഹുല്ലാഹ്) പറയുന്നു: 

**പെണ്ണിന്റെ ശബ്ദം ഔറത്തല്ല** എന്നാണ് ക്വുർആനും സുന്നത്തും അറിയിക്കുന്നത്.

ക്വുർആനിൽ അല്ലാഹു പറയുന്നു:  

> "നിങ്ങള്‍  കൊഞ്ചിക്കുഴഞ്ഞ് സംസാരിക്കരുത്. അപ്പോൾ, ഹൃദയത്തിൽ വല്ല രോഗവുമുള്ളവന് മോഹം തോന്നിയേക്കും.  നിങ്ങള്‍ മാന്യമായി മാത്രം സംസാരിക്കുകയും ചെയ്യുക."  
>
> (വി.ക്വു.33:32)

ഇവിടെ, അന്യപുരുഷന്മാരോട് സംസാരിക്കുന്നത് **അല്ലാഹു വിലക്കിയിട്ടില്ല**. മറിച്ച്, തന്മയത്വത്തോട് കൂടി സംസാരിക്കുന്നതാണ് വിലക്കപ്പെട്ടിട്ടുള്ളത്.

അപ്പോൾ, തന്മയത്വത്തോട് കൂടിയല്ലാതെ **സാധാരണ നിലക്കുള്ള സംസാരങ്ങൾ അവൾക്ക് അനുവദനീയമാണ്** എന്നാണ് ഇക്കാര്യം അറിയിക്കുന്നത്.

ഇനി, സുന്നത്തിൽ നിന്നാണെങ്കിൽ എണ്ണിക്കണക്കാക്കാവുന്നതിലധികം ഉദാഹരണങ്ങൾ ഈ വിഷയത്തിലുണ്ട്.

**നബിﷺയുടെ അടുക്കൽ സ്ത്രീകൾ വരികയും ഫത്‌വകൾ ചോദിക്കുകയും ചെയ്തിരുന്നു.** അത് സ്വഹാബിമാർ കേട്ടിരുന്നു. എന്നാൽ, അതൊരിക്കലും നബിﷺ വിലക്കിയിട്ടില്ല.

ചുരുക്കത്തിൽ, ഒരു സ്ത്രീയുടെ ശബ്ദം ഔറത്തല്ല. എന്നാൽ, അവളൊരിക്കലും കൊഞ്ചിക്കുഴഞ്ഞ് തന്മയത്വത്തോട് കൂടി അന്യപുരുഷൻമാരോട് സംസാരിക്കരുത്.

**ഇനി എപ്പോഴാണോ ഒരു പുരുഷന്, ഒരു അന്യസ്ത്രീയുടെ ശബ്ദം ആസ്വാദനമുള്ളതായും അത് അവൻ ആസ്വദിക്കുന്നതായും തോന്നുന്നത്, അപ്പോൾ തന്നെ അത് കേൾക്കുന്നത് അവസാനിപ്പിക്കൽ അവന് നിർബന്ധമാണ്.**  


**വിവർത്തകൻ:**  

ആർക്കും ആരോടും എങ്ങനെയും സംസാരിക്കാനുള്ള അനുവാദമല്ല മുകളിലുള്ളത്. 

മറിച്ച്, ഒരു പെണ്ണിന് അന്യപുരുഷനോട് സംസാരിക്കേണ്ട ആവശ്യം വന്നാൽ, കൊഞ്ചി കുഴഞ്ഞും തൻമയത്വത്തോടും കൂടിയല്ലാതെ മാന്യമായി സംസാരിക്കാമെന്നാണ്.