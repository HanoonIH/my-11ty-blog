---
title: 321-dhuhr-missed-remembered-after-asar
fullTitle: അസ്ർ നമസ്കരിച്ചതിന് ശേഷമാണ് ഒരാൾക്ക് 'ളുഹ്ർ നമസ്കരിച്ചിട്ടില്ല'  എന്ന
  കാര്യം ഓർമ്മ വന്നത്. അയാൾ എന്ത് ചെയ്യണം?
number: 321
tags:
  - നമസ്കാരം
image: https://images.fineartamerica.com/images/artworkimages/mediumlarge/2/sun-in-blue-sky-with-clouds-tomch.jpg
videoLink: ""
translator: മുജാഹിദ് പറവണ്ണ
translatorInfo: " (വിദ്യാർത്ഥി, ജാമിഅ അൽ ഹിന്ദ് അൽ ഇസ്‌ലാമിയ്യ - മിനിഊട്ടി)"
---
**ശൈഖ് ഇബ്നുബാസ്** (റഹിമഹുല്ലാഹ്) പറയുന്നു: 

അസ്ർ നമസ്കരിച്ചതിന് ശേഷമാണ് ഓർമ്മ വന്നതെങ്കിൽ, ആ അസ്ർ നമസ്കാരം സ്വീകാര്യയോഗ്യമാണ്. **അയാൾ, അതിന് ശേഷം ളുഹ്ർ നമസ്കരിച്ചാൽ മതി.**

ഖുർആൻ പറയുന്നു: 

> 'ഞങ്ങളുടെ റബ്ബേ! ഞങ്ങള്‍ മറന്നുപോകുകയോ, ഞങ്ങള്‍ അബദ്ധം ചെയ്യുകയോ ചെയ്തുവെങ്കില്‍ നീ ഞങ്ങളെ പിടികൂടരുതേ! \[ ശിക്ഷാ നടപടി എടുക്കരുതേ! ]'
>
> (2:286)

(ഈ പ്രാർത്ഥനക്ക് അല്ലാഹു ഉത്തരം നൽകിയിട്ടുണ്ട്.) 

എന്നാൽ, അസ്ർ നമസ്കാരത്തിനിടയിലാണ് ഓർമ്മ വന്നതെങ്കിൽ, ആ നമസ്കാരം സുന്നത്ത് നമസ്കാരമായി പരിഗണിച്ച് പൂർത്തിയാക്കുകയും ശേഷം ളുഹ്ർ നമസ്കരിക്കുകയും ചെയ്യുക. അതിനുശേഷം അസ്ർ നമസ്കരിക്കുകയാണ് ചെയ്യേണ്ടത്.

**വിവർത്തകൻ:** 

ഒരു നമസ്കാരം മറന്ന് അടുത്ത നമസ്കാരത്തിന്റെ സമയത്തെത്തിയ ഒരാൾക്ക് മൂന്നിലൊരു അവസ്ഥയാണുണ്ടാവുക: 

**1)** തൊട്ടുമുമ്പുള്ള നമസ്കാരം നിർവഹിച്ചിട്ടില്ലെന്ന് നിലവിലുള്ള നമസ്കാരം ആരംഭിക്കുന്നതിന് മുമ്പ് ഓർമ വരിക: **അയാൾ മുമ്പത്തെ നമസ്കാരമാണ് ആദ്യം നിർവഹിക്കേണ്ടത്.**

**2)** തൊട്ടുമുമ്പുള്ള നമസ്കാരം നിർവഹിച്ചിട്ടില്ലെന്ന് നിലവിലുള്ള നമസ്കാരം നിർവഹിക്കുന്നതിനിടയിൽ ഓർമ വരിക: **അവൻ നിലവിലെ നമസ്കാരം സുന്നത്തായി പരിഗണിച്ച് പൂർത്തിയാക്കുക. എന്നിട്ട് മുമ്പത്തെ നമസ്കാരം ആദ്യം നിർവഹിച്ച്, ശേഷം നിലവിലെ നമസ്കാരം കൂടി നിർവഹിക്കുക.** 

**3)** തൊട്ടുമുമ്പുള്ള നമസ്കാരം നിർവഹിച്ചിട്ടില്ലെന്ന് നിലവിലുള്ള നമസ്കാരം പൂർണമായി നിർവഹിച്ച ശേഷം മാത്രം ഓർമ വരിക. **അയാളുടെ ആ നമസ്കാരം സ്വീകാര്യയോഗ്യമാണ്. മുമ്പത്തെ നമസ്കാരം അതിന് ശേഷം നിർവഹിച്ചാൽ മതിയാകും.**

**പ്രസ്തുത ഫത്‌വയുടെ അറബി കേൾക്കാൻ:** [Click here](https://bit.ly/3jxpNOZ)