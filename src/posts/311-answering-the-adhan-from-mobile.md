---
title: 313-dua-between-adhan-and-iqama
fullTitle: ബാങ്കിന്റെയും ഇക്വാമത്തിന്റെയും ഇടയിലുള്ള പ്രാർത്ഥന തള്ളപ്പെടുകയില്ല
  എന്നാണല്ലോ. അത് പള്ളിയിൽ വെച്ച് നമസ്കരിക്കുന്നവർക്ക് മാത്രമാണോ? അതല്ല,
  എല്ലാവർക്കുമുള്ളതാണോ?
number: 313
tags:
  - പ്രാർത്ഥന
  - നമസ്കാരം
image: https://media.istockphoto.com/photos/muslim-dua-to-allah-picture-id1282382135?k=6&m=1282382135&s=612x612&w=0&h=7m_qY6mKFkpW9Vtjvjov6CV0gwPDLYdD_XoqKZiGHRA=
videoLink: https://youtu.be/UvFVKtnPg6w
translator: മുജാഹിദ് പറവണ്ണ
translatorInfo: " (വിദ്യാർത്ഥി, ജാമിഅ അൽ ഹിന്ദ് അൽ ഇസ്‌ലാമിയ്യ - മിനിഊട്ടി)"
---
**ശൈഖ് അസീസ് ഫർഹാൻ അൽ അനസി** (ഹഫിള്വഹുല്ലാഹ്) പറയുന്നു: 

**പള്ളിയിൽ വെച്ച് നമസ്കരിക്കുന്നവർക്ക് മാത്രമല്ല ആ ശ്രേഷ്ഠതയുള്ളത്;** മറിച്ച്, അത് എല്ലാ നമസ്കാരക്കാർക്കുമുള്ളതാണ്.

ഉദാഹരണമായി, ഒരു സ്ത്രീ പള്ളിയിലെ ജമാഅത്തിൽ പങ്കെടുക്കുന്നില്ല. അപ്പോൾ, ബാങ്ക് കൊടുത്തതിന് ശേഷം അവർ നമസ്കരിക്കുന്നത് വരെയുള്ള സമയം അവരുടെ പ്രാർത്ഥനക്ക് ഉത്തരം കിട്ടുന്ന സമയമാണ്.

ഇവിടെ **പരിഗണിക്കപ്പെടുന്നത് ഓരോ വ്യക്തികളുടെയും നമസ്കാരസമയമാണ്** എന്നർഥം. 

അതല്ലാതെ, പള്ളിയുമായിട്ടോ പള്ളിയിലെ ജമാഅത്തുമായിട്ടോ അതിന് ബന്ധമില്ല. 

സ്ത്രീകൾക്കും രോഗികൾക്കും, ഇളവ് കാരണം ജമാഅത്തിൽ പങ്കെടുക്കൽ നിർബന്ധമല്ലാത്ത പുരുഷന്മാർക്കുമൊക്കെ, ബാങ്ക് കൊടുത്തത് മുതൽ അവർ നമസ്കരിക്കുന്നത് വരെയുള്ള സമയം പ്രാർത്ഥനക്ക് ഉത്തരം കിട്ടുന്ന സമയമാണ്.  

**വിവർത്തകൻ:**  

> അനസ്(റ)വിൽ നിന്ന് നിവേദനം. നബിﷺ പറഞ്ഞു: "ബാങ്കിന്റെയും ഇക്വാമത്തിന്റെയും ഇടയിലുള്ള പ്രാർത്ഥന തള്ളപ്പെടുകയില്ല."  
>
> (തിർമിദി: 212)