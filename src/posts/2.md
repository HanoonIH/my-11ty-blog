---
title: ഉള്ഹിയത്ത് അഥവാ ബലികർമ്മത്തെ പറ്റി പറഞ്ഞ് തരുമോ? 
author: ശൈഖ് സ്വാലിഹ് അൽ ഫൗസാൻ
tags: 'ബലി'
---

![](https://ichef.bbci.co.uk/news/976/cpsprodpb/C271/production/_98677794_gettyimages-486869012.jpg)

 **വളരെയധികം മഹത്വവും പ്രാധാന്യവുമുള്ള ആരാധനാകർമ്മവും ഇസ്‌ലാമിന്റെ ചിഹ്നങ്ങളിലൊന്നുമാണ് ഉള്ഹിയ്യത്ത്.**
   

അല്ലാഹു പറയുന്നു: 
> "നീ നിന്റെ റബ്ബിനു വേണ്ടി നമസ്കരിക്കുകയും
> ബലിയറുക്കുകയും ചെയ്യുക."   
>(വി.ഖു. 108:2)  

>  "നിശ്ചയമായും, എന്റെ നമസ്കാരവും, എന്റെ (ബലി മുതലായ) ആരാധനാ
> കര്‍മ്മങ്ങളും എന്റെ ജീവിതവും, എന്റെ മരണവും (എല്ലാം) ലോകരുടെ രക്ഷിതാവായ
> അല്ലാഹുവിനുള്ളതാകുന്നു, അവനു പങ്കുകാരേ ഇല്ല. അപ്രകാരമത്രെ എന്നോട്
> കല്‍പിക്കപ്പെട്ടിരിക്കുന്നത് "  
> (വി.ഖു. 6:162,163)

എന്ന് പ്രഖ്യാപിക്കാനും അല്ലാഹു നബിﷺയോട് പറയുന്നു.
  


ഇവിടെയൊക്കെ, അറവിനെയും ബലികർമ്മത്തെയും അല്ലാഹു നമസ്കാരത്തിന്റെ കൂടെയാണ് ചേർത്തിപ്പറഞ്ഞത്.

ബലികർമ്മം വളരെ മഹത്തായ കർമ്മവും ആരാധനയുമാണെന്നാണ് ഇക്കാര്യമറിയിക്കുന്നത്.
  

**നിർബന്ധമായും, ഹലാലായ സമ്പാദ്യം കൊണ്ട് മാത്രമായിരിക്കണം ഉള്ഹിയ്യത്ത് അറുക്കേണ്ടത്.**
  

 അത്പോലെത്തന്നെ, നിയ്യത്ത് ആത്മാർത്ഥമായിരിക്കണം. അല്ലാഹുവിന്റെ വജ്ഹ് മാത്രമായിരിക്കണം അറുക്കുന്നവന്റെ ഉദ്ദേശം. 
    

അറുത്തതിനുശേഷം,  
> "അവയില്‍ നിന്ന് നിങ്ങള്‍ ഭക്ഷിക്കുകയും,
> (ചോദിച്ചുവാങ്ങാന്‍ വരാതെ) സംതൃപ്തിയടഞ്ഞ് നില്‍ക്കുന്നവനും,
> ആവശ്യപ്പെട്ട് വരുന്നവനും നിങ്ങൾ ഭക്ഷിക്കാന്‍ കൊടുക്കുകയും ചെയ്യുവിന്‍"
> എന്ന അല്ലാഹുവിന്റെ കല്പനയും നടപ്പിലാക്കുക.
> 
> (വി.ഖു. 22:36)

 

**പവിത്രമായ ഈദിന്റെ ദിവസങ്ങളിൽ അല്ലാഹു നമുക്ക് നൽകിയ ഔദാര്യമാണ് ഉള്ഹിയ്യത്ത് കർമ്മം**