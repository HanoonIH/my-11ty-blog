---
title: 340-women-wearing-anklets
fullTitle: സ്ത്രീകൾ കിലുക്കമുള്ള പാദസരം ധരിക്കുന്നതിന്റെ വിധിയെന്താണ്?
number: 340
tags:
  - സ്ത്രീ
  - വസ്ത്രം
image: https://m.media-amazon.com/images/I/813BGJFg3XL._AC_UL1500_.jpg
videoLink: https://youtu.be/03_eDlPl2X0
translator: മുജാഹിദ് പറവണ്ണ
translatorInfo: " (വിദ്യാർത്ഥി, ജാമിഅ അൽ ഹിന്ദ് അൽ ഇസ്‌ലാമിയ്യ - മിനിഊട്ടി)"
---
**ശൈഖ് അസീസ് ഫർഹാൻ അൽ അനസി** (ഹഫിള്വഹുല്ലാഹ്) പറയുന്നു:  

ഇണക്ക് വേണ്ടി അണിഞ്ഞൊരുങ്ങാനും സ്ത്രീകൾക്കിടയിൽ അലങ്കാരമായി ഉപയോഗിക്കാനുമൊക്കെ ഒരു പെണ്ണിന് പാദസരം ധരിക്കാവുന്നതാണ്.

**എന്നാൽ, അന്യപുരുഷൻമാരെ കേൾപ്പിക്കാനായി കിലുക്കമുള്ള പാദസരം ധരിച്ച് പുറത്തുപോകാൻ പാടില്ല.** 

കാരണം, മറച്ചുവെക്കുന്ന അലങ്കാരത്തിലേക്ക് ശ്രദ്ധ തിരിക്കാനായി ഒരു പെണ്ണ് അവളുടെ കാലുകൾ നിലത്തിട്ടടിച്ച് നടക്കരുതെന്ന് അല്ലാഹു പറഞ്ഞിട്ടുണ്ട്. (വി.ക്വു. 24:31) 

അതുകൊണ്ട് തന്നെ, കിലുക്കമുള്ള പാദസരം ധരിച്ച് അന്യപുരുഷന്മാർക്കിടയിലേക്ക് ഇറങ്ങുകയോ അവരെ കേൾപ്പിക്കാനായി കാലിട്ടടിച്ച് നടക്കുകയോ ചെയ്യരുത്.

**എന്നാൽ ഇണക്ക് വേണ്ടിയും സ്ത്രീകൾക്കിടയിലുമൊക്കെ, അവൾ കിലുക്കമുള്ളതോ അല്ലാത്തതോ ആയ പാദസരം ഉപയോഗിക്കുന്നതിന് ഒരു പ്രശ്നവുമില്ല.**

**വിവർത്തകൻ:** 

നമ്മുടെ പാദസരങ്ങൾ അന്യരുടെ ഹൃദയം കുലുക്കുന്നതോ അവരുടെ നോട്ടം കവരുന്നതോ ആകരുത്. 

കിലുക്കമുണ്ടെങ്കിൽ അത് കിലുങ്ങേണ്ടത് അനുവാദമുള്ളയിടങ്ങളിൽ മാത്രമാകണം.