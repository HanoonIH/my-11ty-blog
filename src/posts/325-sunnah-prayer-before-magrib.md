---
title: 325-sunnah-prayer-before-magrib
fullTitle: മഗ്‌രിബ് നമസ്കാരത്തിന് മുമ്പ് സുന്നത്ത് നമസ്കാരമുണ്ടോ?
number: 325
author: ""
tags:
  - നമസ്കാരം
  - സുന്നത്ത്
image: https://cdnuploads.aa.com.tr/uploads/Contents/2018/12/07/thumbs_b_c_421a328fcd0e80edad8cd9e938c59378.jpg?v=114522
videoLink: ""
translator: മുജാഹിദ് പറവണ്ണ
translatorInfo: " (വിദ്യാർത്ഥി, ജാമിഅ അൽ ഹിന്ദ് അൽ ഇസ്‌ലാമിയ്യ - മിനിഊട്ടി)"
---
**ശൈഖ് ഇബ്നുബാസ്** (റഹിമഹുല്ലാഹ്) പറയുന്നു: 

നബിﷺ പറഞ്ഞു:

`"നിങ്ങൾ മഗ്‌രിബിന് മുമ്പ് നമസ്കരിക്കുവിൻ, മഗ്‌രിബിന് മുമ്പ് നമസ്കരിക്കുവിൻ." മൂന്നാമത്തെ തവണ അവിടുന്ന് പറഞ്ഞു: "ആരാണോ ഉദ്ദേശിക്കുന്നത്, അവർ നമസ്കരിച്ചുകൊള്ളുക."`

`(ബുഖാരി: 1183) `

മഗ്‌രിബ് ബാങ്ക് കൊടുത്തതിന് ശേഷം ഇക്വാമത്ത് കൊടുക്കുന്നതിന് മുമ്പ് രണ്ട് റക്അത്ത് നമസ്കരിക്കുന്നത് സുന്നത്താണ് എന്നാണ് ഈ ഹദീഥ് അറിയിക്കുന്നത്.

**ഇക്വാമത്ത് കൊടുക്കുന്നതിന് മുമ്പായി രണ്ട് റക്അത്ത് സുന്നത്ത് നമസ്കരിക്കാനായി സ്വഹാബിമാർ ധൃതി കാണിക്കാറുണ്ടായിരുന്നു.** (മുസ്‌ലിം: 836) 

സ്വഹാബിമാരുടെ ആ പ്രവൃത്തി നബിﷺയും കണ്ടിട്ടുണ്ട്. എന്നാൽ അവിടുന്ന് അത് വിലക്കിയിട്ടില്ല. 

മറിച്ച്, നേരത്തെ സൂചിപ്പിച്ച ഹദീഥിൽ പറഞ്ഞതുപോലെ  അവിടുന്ന്ﷺ നമസ്കരിക്കാൻ കൽപ്പിക്കുകയാണ് ചെയ്തത്.

**പ്രസ്തുത ഫത്‌വയുടെ അറബി കേൾക്കാൻ:**  [Click here](https://bit.ly/3lX9duD)

**വിവർത്തകൻ:** 

`അനസ്(റ) പറയുന്നു: "ഞങ്ങള്‍ മദീനയിലായിരിക്കവെ, മഗ്രിബ് നമസ്കാരത്തിന് ബാങ്ക് വിളിച്ചാല്‍ സ്വഹാബിമാർ തൂണുകളുടെ സമീപത്തേക്ക് ഓടിച്ചെന്ന് രണ്ട് റക്അത്ത് (സുന്നത്ത്) നമസ്കരിച്ചിരുന്നു. ഒരു അപരിചിതൻ പള്ളിയില്‍ പ്രവേശിച്ചാല്‍, ഈ സുന്നത്ത് നമസ്കരിക്കുന്നവരുടെ ആധിക്യം മൂലം മഗ്‌രിബ് കഴിഞ്ഞിട്ടുണ്ടെന്നുപോലും വിചാരിക്കുമായിരുന്നു.`

`(മുസ്ലിം:837) `