---
title: 449-kiplling-spider
fullTitle: എട്ടുകാലിയെ കൊല്ലൽ അനുവദനീയമാണോ?
number: 449
tags:
  - സുന്നത്ത്
  - ബിദ്അത്ത്
image: https://i.natgeofe.com/n/f840f905-0e7c-42ac-bc4d-85d05bf09806/spiders_15_4x3.jpg
videoLink: https://youtu.be/6my8DH1qzEY
translator: മുജാഹിദ് പറവണ്ണ
translatorInfo: " (വിദ്യാർത്ഥി, ജാമിഅ അൽ ഹിന്ദ് അൽ ഇസ്‌ലാമിയ്യ - മിനിഊട്ടി)"
---
**ശൈഖ് അസീസ് ഫർഹാൻ അൽ അനസി** (ഹഫിള്വഹുല്ലാഹ്) പറയുന്നു:

**ഉപദ്രവകാരിയാണെങ്കിൽ** എട്ടുകാലിയെ കൊല്ലാവുന്നതാണ്. അതിന് പ്രശ്നമൊന്നുമില്ല. 

എട്ടുകാലിയെ കൊല്ലാൻ പാടില്ല എന്നറിയിക്കുന്ന തെളിവുകളൊന്നും ക്വുർആനിലോ സുന്നത്തിലോ സ്വഹാബിമാരിൽ നിന്നുള്ള ഉദ്ധരണികളിലോ വന്നിട്ടില്ല. 

ചില ജീവികളെയും പ്രാണികളെയുമൊക്കെ കൊല്ലണം എന്ന് നബിﷺ കല്പിച്ചിട്ടുണ്ട്.

അതുപോലെത്തന്നെ, **ചില ജീവികളെയും പ്രാണികളെയും കൊല്ലുന്നത് നബിﷺ വിലക്കുകയും ചെയ്തിട്ടുണ്ട്.** \
**ആ കൂട്ടത്തിലൊന്നും എട്ടുകാലിയെ നബിﷺ എണ്ണിയിട്ടില്ല.**

കൊല്ലരുത് എന്ന് നബിﷺ വിലക്കിയ ജീവികളിൽ പെട്ടതാണ് മരംകൊത്തിയും സുറദ് (ഷ്രൈക്ക്) പക്ഷിയും തേനീച്ചയുമൊക്കെ.
(അബൂദാവൂദ്: 5267) 

ഇക്കൂട്ടത്തിലൊന്നും നബിﷺ എട്ടുകാലിയെ പറ്റി പറഞ്ഞിട്ടില്ല.

അതുകൊണ്ട് തന്നെ, ഉപദ്രവകാരിയാണെങ്കിൽ എട്ടുകാലിയെ കൊല്ലുന്നതിന് തെറ്റൊന്നുമില്ല.

**നബിﷺയുടെ ഹിജ്റയുടെ സമയത്ത് ഥൗർ ഗുഹയുടെ ഗുഹാമുഖം വല കെട്ടിക്കൊണ്ട് എട്ടുകാലി സംരക്ഷിച്ചിരുന്നു, അതുകൊണ്ട് എട്ടുകാലിയെ കൊല്ലാൻ പാടില്ല എന്ന് ചിലർ പറയാറുണ്ട്.**

**എന്നാൽ, അങ്ങനെയൊരു സംഭവം സ്വഹീഹായ പരമ്പരയിലൂടെ വന്നിട്ടില്ല.** 

ഇനി അതെങ്ങാനും സ്വഹീഹായി വന്നാലും, അതൊരിക്കലും എട്ടുകാലിയെ കൊല്ലാൻ പാടില്ല എന്ന് അറിയിക്കുന്നില്ല. 

അതുപോലെത്തന്നെ, ഹിജ്റയുടെ സമയത്ത് ഥൗർ ഗുഹക്കരികിൽ പ്രാവ് മുട്ടയിട്ടിരുന്നു എന്നും അവർ പറയുന്നു.\
ആ ഹദീഥൊന്നും സ്വഹീഹായ പരമ്പരയിലൂടെ വന്നതല്ല. 

അതിന്റെ പേരിൽ ഒരിക്കലും, പ്രാവിനെ കൊല്ലാൻ പാടില്ല എന്നോ ഭക്ഷിക്കാൻ പാടില്ല എന്നോ പറയാൻ പറ്റില്ല.

അതുകൊണ്ട് തന്നെ, **ഉപദ്രവകാരിയാണെങ്കിൽ എട്ടുകാലിയെ കൊല്ലുന്നത് അനുവദനീയമാണ്.**